<div class="leaf flex"><div class="inner justify"><p class="no-indent  ">kadotin!… Miksi sinä minut hylkäsit?</p><p>--- Täyttääkseni työni, jonka sinä heitit.</p><p>--- Minkä työsi?</p><p>--- Taistelun.</p><p>--- Mitä sinä tarvitset taistella? Etkö sinä ole kaiken herra?</p><p>--- En ole herra.</p><p>--- Etkö sinä ole Kaikki, mikä On?</p><p>--- Minä en ole kaikki, mikä on. Minä olen Elämä, joka sotii Tyhjyyttä vastaan. Minä en ole Tyhjyys. Minä olen Tuli, joka palaa Yössä En ole Yö. Olen ikuinen Taistelu; eikä taistelun yläpuolella ole ikuisempaa sallimusta. Minä olen vapaa Tahto, joka taistelee iankaikkisesti. Taistelee ja palaa kanssani.</p><p>--- Minä olen voitettu, minusta ei enää ole mihinkään.</p><p class=" stretch-last-line ">--- Oletko voitettu? Tunnet kadottaneesi kaiken? Toiset voittavat puolestasi. Älä ajattele itseäsi, ajattele</p></div> </div>
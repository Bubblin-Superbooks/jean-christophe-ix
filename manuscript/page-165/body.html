<div class="leaf flex"><div class="inner justify"><p class="no-indent  ">jalomielisyydestä. Mutta kun hän oli sen sanonut, niin uskoikin hän hiukkasen.</p><p>He olivat nyt hetkisen vaiti. Eivät nähneet toisiaan. Ulkosalla oli kaunis yö… Kivuloinen poika mutisi:</p><p>--- Kuinka hyvä on sitten, kun on kuollut.</p><p>Kuului Rainetten keveä hengitys.</p><p>Emmanuel virkkoi:</p><p>--- Hyvää yötä, pikku sammakko.</p><p>Rainetten heltynyt ääni vastasi:</p><p>--- Hyvää yötä.</p><p>Emmanuel lähti kotiin keventynein mielin. Hän oli tyytyväinen, että Rainette oli antanut hänelle anteeksi. Ja pohjaltaan ei hänestä, pienestä pilkatusta, tuntunut pahalta, että toinenkin oli saanut kärsiä hänen tähtensä.</p><p class=" stretch-last-line ">Olivier oli vetäytynyt takaisin yksinäisyyteensä. Christophe seurasi piankin hänen esimerkkiään. Toden totta: heidän paikkansa ei ollut syndikalistisessa liikkeessä. Olivier ei voinut pestautua ihmisten asioita</p></div> </div>
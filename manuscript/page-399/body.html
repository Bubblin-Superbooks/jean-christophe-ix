<div class="leaf flex"><div class="inner justify"><p>--- Miksi et ole ajanut Bäbiä talosta?</p><p>Anna ei viitsinyt edes vastata. Paikastaan karkoitettu Bäbi olisi ollut vieläkin myrkyllisempi kuin siinä siedetty; ja Christophe ymmärsikin kysymyksensä typeräksi. Hänen ajatuksensa kuohuivat ristiriitaisina: hän mietti jotain keinoa, joka tepsisi heti. Hän sanoi nyrkkejään puristellen:</p><p>--- Minä ne tapan.</p><p>--- Ketkä? virkkoi Anna tuollaisille jutuille ivallisena.</p><p>Christophe lamautui. Hän tunsi olevansa aivan neuvoton moisessa salaisen petollisuuden verkossa: kaikki sitä heidän ympärilleen punoivat, eikä voinut saada ketään kiinni. Hänen sydämensä kuohui ristiriitaisuutta.</p><p>--- Raukat! huudahti hän masentuneena.</p><p class=" stretch-last-line ">Hän lyyhähti polvilleen sängyn viereen, painaen kasvonsa Annan ruumista vastaan. — He olivat vaiti. Anna samalla sekä halveksi että sääli tuota miestä, joka</p></div> </div>
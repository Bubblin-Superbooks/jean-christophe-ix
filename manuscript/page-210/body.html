<div class="leaf flex"><div class="inner justify"><p>Metelissä ei loppusanoja kuulunut. Christophe vaikeni yhtäkkiä, revolveri putosi hänen kädestään, hän pyöriskeli alas telineiltään ja tuli Manassen luokse, joka alkoi viedä häntä pois.</p><p>--- Nyt täytyy paeta, sanoi Manasse.</p><p>--- Missä Olivier on?</p><p>--- Täytyy paeta.</p><p>--- Miksi, helvetissä? kysyi Christophe.</p><p>--- Tuokion päästä barrikaadi vallataan. Tänä iltana teidät vangitaan.</p><p>--- Mitä minä sitten olen tehnyt?</p><p>--- Katsokaa käsiänne? Kas se!… Teidän asianne on selvä, teitä ei säästetä. Kaikki ovat teidät tunteneet. Ei ole hetkeäkään aikaa hukata.</p><p>--- Missä Olivier?</p><p>--- Kotona.</p><p>--- Minä menen häntä tapaamaan.</p><p class=" stretch-last-line ">--- Mahdotonta. Poliisi odottaa teitä portilla. Se</p></div> </div>
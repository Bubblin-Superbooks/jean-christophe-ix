<div class="leaf flex"><div class="inner justify"><p class="no-indent  ">eräinä päivinä, kun olen huoneessani yksin.</p><p>--- Kuinka? Vieläkö nytkin siis?</p><p>Anna nauroi. Hän hypähti asiasta toiseen, ja kysyi, oliko Christophe innokas metsästäjä. Christophe vastasi kieltävästi. Anna sanoi kerran ampuneensa pyssyllä kottaraista ja vikuuttaneensa linnun. Christophe suuttui.</p><p>--- No, mitä siinä sitten nyt on? kysyi Anna.</p><p>--- Eikö teillä ole sydäntä?</p><p>--- En tiedä siitä mitään.</p><p>--- Ettekö ajattele, että eläimet ovat eläviä olentoja niinkuin mekin?</p><p>--- Kyllä, vastasi Anna. Juuri siksi; ja minä aioinkin teiltä kysyä: uskotteko te, että eläimilläkin on sielu?</p><p>--- Kyllä, sen minä uskon.</p><p class=" stretch-last-line ">--- Pastori sanoo, että ei ole. Ja minä, että niillä on, jonkinlainen… Sitäpaitsi minä luulen, että minä olen ollut jokin eläin entisessä elämässä, lisäsi hän hyvin</p></div> </div>
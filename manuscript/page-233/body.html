<div class="leaf flex"><div class="inner justify"><p class="no-indent  ">heittäysi Braunin avattuun syliin.</p><p>--- Hyvä Christophe, rakas Christophe, sanoi Braun… Te itkette… No, no, mikä nyt niin on?… Anna! Anna!… Joutuin, hän pyörtyy…</p><p>Christophe oli hervonnut tuttavansa syliin. Pyörtymys, jota hän oli tuntenut jo pitkän aikaa, oli tullut.</p><p>Kun hän avasi silmänsä, oli hän leveässä vuoteessa. Avonaisesta ikkunasta tuntui tuoreen mullan haju. Braun seisoi kumarassa, häneen katsellen.</p><p>--- Anteeksi, sammalteli Christophe, koettaen nousta pystyyn.</p><p>--- Mutta hänellä mahtaa olla julma nälkä, huudahti Braun.</p><p class=" stretch-last-line ">Nainen meni ulos ja palasi kuppi kädessä ja antoi Christophelle juoda. Braun tuki vieraansa päätä. Christophe virkistyi vähän; mutta väsymys oli ankarampi kuin nälkä; tuskin hän oli laskenut päänsä</p></div> </div>
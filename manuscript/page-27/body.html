<div class="leaf flex"><div class="inner justify"><p class="no-indent  ">verilöylyjen, kuristetun Suomen, palasiksi revityn Puolan, suomitun Venäjän, europalaisten rosvojen ryöstösaaliiksi annetun Afrikan, koko ihmiskunnan kaikenlaisten onnettomien. Se huumasi hänen korviaan; hän kuuli sen kaikkialla, hän ei voinut siitä enää yksityisääniä eroittaa, ei jaksanut käsittää, että ihmiset ajattelivat maailmassa vielä jotain muutakin. Hän puhui tästä asiasta alinomaa Christophelle. Se sai Christophen sekaannuksiinsa:</p><p>--- Ole nyt jo hiljaa! Anna minun tehdä työtäni.</p><p>Ja kun hänen oli vaikea päästä tasapainoon, niin hän suuttui ja sadatteli:</p><p>--- Hitto vie! Minun päiväni menee hukkaan! Kylläpäs sinä nyt olet tässä surussa edistynyt.</p><p>Olivier koetti puolustella itseään.</p><p>--- Poikaseni, virkkoi Christophe, ei saa aina katsella alas kuiluun.<br>Silloin ei voi enää elää.</p></div> </div>
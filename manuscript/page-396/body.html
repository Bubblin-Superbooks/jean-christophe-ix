<div class="leaf flex"><div class="inner justify"><p class="no-indent  ">sängyssä ja vapisi. Myrkytys ei ollut häneen vielä ennättänyt vaikuttaa: kamari oli korkea; ilmaa pääsi sisään ikkunan raoista ja ovenpielistä. Christophe kietoi hänet syliinsä. Anna tempausi irti, huutaen raivoissaan:</p><p>--- Menkää pois!… Oih, mitä te teitte.</p><p>Hän kohotti kätensä lyödäkseen Christophea: mutta mielenliikutus oli vienyt häneltä voimat: hänen päänsä vaipui takaisin pieluksille; hän nyyhkytteli:</p><p>--- Oi, oi, oi, kaikki saa taas alkaa alusta. Christophe otti käsiinsä hänen kätensä, syleili häntä, torui, puhutteli häntä samalla hellin ja tuimin sanoin:</p><p>--- Kuolla! Ja kuolla yksinään, ilman minua!</p><p>--- Sinua! matki Anna katkerasti.</p><p>Hänen äänessään oli sellainen sävy kuin:</p><p>--- Sinä tahdot elää!</p><p>Christophe nuhteli häntä, tahtoi saada hänen järkensä heräämään.</p><p class=" stretch-last-line ">--- Hullu! sanoi hän; etkö ymmärrä, että olisit voinut</p></div> </div>
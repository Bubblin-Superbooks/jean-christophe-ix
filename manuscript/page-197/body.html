<div class="leaf flex"><div class="inner justify"><p class="no-indent  ">kasaantuneiden ihmisruumiiden tungoksesta nousi.</p><p>--- Christophe, pyysi hän.</p><p>Christophe ei kuunnellut.</p><p>--- Christophe!</p><p>--- No mitä?</p><p>--- Mennään pois.</p><p>--- Pelkäätkö? sanoi Christophe.</p><p>Ja hän jatkoi matkaansa. Olivier seurasi häntä surumielinen hymy huulillaan.</p><p class=" stretch-last-line ">Muutaman askelen päässä, vaarallisimmalla paikalla, missä patoutunut kansanjoukko oli tiukka kuin muuri, huomasi Olivier erään sanomalehtikioskin katolla kyttyräselkäisen pikku ystävänsä. Emmanuel piti kaksin kourin kiinni huipusta ja kökötti epämukavassa asennossa, katsellen nauru suulla yli sotaväen muurin; ja sitten hän kääntyi jälleen kansan laumaan päin, voitonriemuisen näköisenä. Hän keksi Olivier Jeanninin, ja loi häneen ilosta säteilevän katseen; sitten</p></div> </div>
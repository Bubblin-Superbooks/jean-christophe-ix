<div class="leaf flex"><div class="inner justify"><p class="no-indent  ">noudettava uutisia. Väkisinkin olivat heidän kasvonsa synkät, kun he hänestä erosivat. Christophe puristi heitä iloisesti kädestä.</p><p>--- No, huusi hän, pois tämä hautajaistunnelma. Näemmehän toisemme vielä, hitto soi! Tätä ei kannata surra. Me kirjoitamme teille huomenna.</p><p>Juna lähti. Ystävät katselivat sen loittonemista.</p><p>--- Hupsu-raukka! huudahti Manasse.</p><p>He nousivat takaisin autoonsa. Olivat vaiti. Hetken päästä virkkoi<br>Canet Manasselle:</p><p>--- Taidettiin tässä tehdä rikos.</p><p>Manasse ei vastannut ensin mitään, sitten hän sanoi:</p><p>--- Pyh, kuolleet kuolleita haudatkoot. Täytyy pelastaa elävät.</p><p class=" stretch-last-line ">Yöllä, joka oli siinä vähitellen tullut, hälveni Christophen kiihtymys täydellisesti. Erilleen vaunuosastonsa nurkkaan vetäytyneenä hän mietiskeli,</p></div> </div>
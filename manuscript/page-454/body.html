<div class="leaf flex"><div class="inner justify"><p class="no-indent  ">armeijaasi.</p><p>--- Minä olen yksin, minulla ei ole muuta kuin minä, eikä minulla ole armeijaa.</p><p>--- Sinä et ole yksin, etkä ole omasi. Sinä olet yksi ääniäni, olet yksi käsiäni. Puhu ja iske puolestani. Mutta jos kätesi on murtunut, jos äänesi sortunut, minä en sorru; minä taistelen toisilla äänillä, toisilla käsillä kuin sinun. Jos oletkin voitettu, olet sellaisen armeijan jäsen, jota ei koskaan voiteta. Muista se, ja vielä kuolemassakin voitat.</p><p>--- Herra, minä kärsin kovin!</p><p>--- Luuletko, etten minäkin kärsi? Vuosituhansia on kuolema minua ahdistanut ja tyhjyys väijynyt. Minun tieni ei ole pelkkiä voitoniskuja. Elämänvirta on punainen verestäni.</p><p>--- Taistella? Ainako taistella?</p><p class=" stretch-last-line ">--- Aina täytyy taistella. Jumala itsekin taistelee. Jumala on sankari, joka valloittaa. Hän on leijona, joka</p></div> </div>
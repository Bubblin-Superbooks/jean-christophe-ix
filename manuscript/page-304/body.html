<div class="leaf flex"><div class="inner justify"><p>--- En tiedä.</p><p>Christophe sanoi tuimasti:</p><p>--- Mikä voima teillä on sisässänne, kun osaatte laulaa noin?</p><p>Anna vastasi:</p><p>--- Se johtuu siitä, että te saatte minut laulamaan.</p><p>--- Niinkö? Tottako? Minä ihmettelen, johtuuko se minusta vai teistä.<br>Ajatteletteko te tosiaan tällaisia asioita?</p><p>--- En tiedä. Luulen, ettei ihminen ole laulaessaan itseään.</p><p>--- Ja minä luulen, että te olette ainoastaan silloin itseänne.</p><p class=" stretch-last-line ">He vaikenivat. Annan poskia kostutti hieno hiki. Hänen rintansa kohoili hiljaa. Hän tuijotti kynttiläin liekkeihin, ja raaputteli ajatuksissaan steariinia, jota oli valunut kynttilänjalan reunukselle. Christophe näppäili pianon koskettimia sieltä täältä, katsellen Annaa. He</p></div> </div>
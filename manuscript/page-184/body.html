<div class="leaf flex"><div class="inner justify"><p class="no-indent  ">elämässäni kuitenkin saanut suuren onnen.</p><p>--- Ah, mitä nyt? vastasi Christophe; voithan sinä yhtä hyvin kuin minäkin.</p><p>--- Kyllä, sanoi Olivier.</p><p>--- No, miksi sinä sitten puhut tyhmyyksiä?</p><p>--- Se on totta, sanoi Olivier häpeissään ja hymyillen. Tuo katarri se tekee sitä.</p><p>--- Täytyy ravistaa se kimpustaan. Hei, nouse pois!</p><p>--- Ei vielä. Sittemmin.</p><p class=" stretch-last-line ">Olivier jäi siihen uneksimaan. Seuraavana päivänä hän nousi vuoteesta. Mutta ainoastaan jatkaakseen haaveitaan lieden ääressä. Huhtikuu oli suloinen ja utuinen. Lämpöisten usvain hopeaharsojen lävitse kuulsivat nuoret, aukeavat lehtisilmut, linnut lauloivat näkymättömissä, lauloivat uduissa piilevälle auringolle. Olivier selvitteli mielessään muinaisia muistojaan. Hän näki itsensä lapsena, junassa, joka vei häntä pois synnyinkaupungista, keskellä sankkaa sumua, itkevän</p></div> </div>
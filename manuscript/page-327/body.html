<div class="leaf flex"><div class="inner justify"><p>Anna pudisti kieltävästi päätänsä.</p><p>--- Miksi ette kerro?</p><p>Anna punastui, nauroi sitten ja jatkoi:</p><p>--- Ja päivälläkin, keskellä työtä.</p><p>Hän muisteli sitä tarkemmin, nauroi taas, ja lopetti:</p><p>--- Aivan hullua, sellaista, pahaa.</p><p>Christophe sutkautti leikillisesti:</p><p>--- Teitä ei siis pelottanut?</p><p>--- Mikä?</p><p>--- Että joutuisitte kadotukseen?</p><p>Annan kasvot jäykistyivät.</p><p>--- Ei saa puhua sellaista, sanoi hän.</p><p class=" stretch-last-line ">Christophe käänsi pakinan toisaalle. Hän ihaili Annan ruumiillista voimaa, sillä sen hän oli nähnyt äsken painiskeltaessa. Annan ilme muuttui jälleen luottavaksi ja hän kertoi entisiä poikamaisuuksiaan — (hän sanoi tahallaan: "poikamaisuuksia"; pikkutyttönä oli hän näet aina tahtonut päästä mukaan poikien</p></div> </div>
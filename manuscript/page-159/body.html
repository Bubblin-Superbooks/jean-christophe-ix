<div class="leaf flex"><div class="inner justify"><p class="no-indent  ">antaaksesi onnea tuhansille sellaisille pikku pojille kuin sinä, miljoonille muille ihmisille?</p><p>Emmanuel huokasi, ja sanoi:</p><p>--- Tuntuisi kuitenkin niin hyvältä, jos saisi onnea itsekin.</p><p>--- Poikaseni, ei saa olla kiittämätön. Sinä elät maailman kauneimmassa kaupungissa, aikakautena, joka on ihmeistä rikkain; sinä et ole typerä, ja sinulla on terveet silmät. Muistapa, miten paljon ympärilläsi on näkemisen ja rakkauden arvoista.</p><p>Ja Olivier näytti hänelle, mitä kaikkia hänen sopi rakastaa.</p><p>Lapsi kuunteli häntä, pudisti päätänsä, ja vastasi:</p><p>--- Kyllä, mutta kun täytyy ajatella, että on pantu iäksi tällaiseen nahkaan.</p><p>--- Eipäs ole, sinähän pääset siitä.</p><p>--- Niin, mutta silloin on kaikki lopussa.</p><p>--- Mistä sinä sen tiedät?</p></div> </div>
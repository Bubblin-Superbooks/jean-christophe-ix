<div class="leaf flex"><div class="inner justify"><p class="no-indent  ">kuulla tuon riivatun lauman rääkymistä. Hän sanoi Christophelle:</p><p>--- Minä menen kotiin.</p><p>--- Mene vaan, veli hyvä, vastasi Christophe; minä tulen pian perästä.</p><p>--- Älä mene takaisin joukkoon, se on vaarallista, Christophe.</p><p>--- Mitä arkailua! huudahti Christophe nauraen.</p><p>Ja hän astui sisälle ravintolaan.</p><p class=" stretch-last-line ">Olivier ennätti jo kadunkulmaan. Vielä joku askel, ja hän pääsi poikkikadulle, joka olisi vienyt pois tungoksesta. Pikku suojatti pälkähti silloin hänen mieleensä. Hän kääntyi ja katseli, missä Emmanuel oli. Samassa huomasikin hän pojan putoavan tähystyspaikaltaan ja jäävän maahan, ihmisten jalkoihin; sotaväkeä pakenevat ryntäsivät hänen ylitseen; rakuunat hyökkäsivät paikalle. Olivier ei hidastellut: hän juoksi alas katukäytävältä ja riensi Emmanuelin avuksi. Muuan</p></div> </div>
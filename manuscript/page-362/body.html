<div class="leaf flex"><div class="inner justify"><p>Se valitus kouristi Christophen sydäntä. Hän olisi suudellut Annaa:<br>Anna sysäsi hänet luotaan:</p><p>--- Minä vihaan teitä!… Miksi te tulitte?</p><p>Hän tempausi Christophen sylistä, ja heittäysi sängyn toiselle reunalle. Vuode oli ahdas. Vaikka he koettivat toisiaan karttaa, täytyi heidän koskettaa toisiinsa. Anna makasi Christopheen selin ja vapisi raivosta ja tuskasta. Hän vihasi Christophea, vihasi kuolemaan saakka. Christophe oli vaiti, tyrmistynyt. Yön hiljaisuudessa kuuli Anna hänen hengityksensä, jota ahdisti tuska; hän käännähti yhtäkkiä, kietoi kätensä hänen kaulaansa:</p><p>--- Christophe-raukka! sanoi hän. Kuinka kärsit tähteni…</p><p>Ensi kertaa kuuli Christophe säälin hänestä puhuvan.</p><p class=" stretch-last-line ">--- Anna minulle anteeksi, sanoi Anna. Christophe</p></div> </div>
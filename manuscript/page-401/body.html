<div class="leaf flex"><div class="inner justify"><p>--- Mitä nyt teemme?</p><p>Christophe katsoi häneen ja vastasi:</p><p>--- Kuolemme.</p><p>Annalta pääsi ilonhuuto:</p><p>--- Oi, tahdotko sinä sitä? Tahdotko tosiaan?… Minun ei tarvitse mennä yksin!</p><p>Anna sulki Christophen syliinsä.</p><p>--- Luulitko sinä sitten, että minä jättäisin sinut?</p><p>Anna vastasi matalalla äänellä:</p><p>--- Luulin.</p><p>Christophe aavisti, mitä Anna oli mahtanut kärsiä.</p><p>Jonkun hetken päästä katsoi hän Annaan kysyvästi. Anna ymmärsikin:</p><p>--- Kirjoituspöydän laatikossa, vastasi hän. Oikealla. Alimmainen laatikko.</p><p class=" stretch-last-line ">Christophe meni noutamaan. Aivan laatikon perältä löysi hän revolverin. Braun oli sen hankkinut ennen ylioppilaana. Hän ei ollut sitä tarvinnut koskaan.</p></div> </div>
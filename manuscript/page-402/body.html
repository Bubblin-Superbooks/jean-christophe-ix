<div class="leaf flex"><div class="inner justify"><p class="no-indent  ">Rikkonaisessa kotelossa oli muutamia panoksia. Christophe toi löytämänsä Annan vuoteen ääreen. Anna katsahti niihin, ja käänsi kohta kasvonsa seinään päin, Christophe odotti, sitten hän kysyi:</p><p>--- Etkö tahdo enää?</p><p>Anna käännähti vilkkaasti:</p><p>--- Tahdon minä… Nopeasti!</p><p>Hän ajatteli:</p><p>--- Mikään ei voi minua enää pelastaa iankaikkisuudesta. Hiukan ennemmin tai myöhemmin, se on sama asia.</p><p>Christophe latasi kömpelösti revolverin.</p><p>--- Anna, sanoi hän vapisevalla äänellä, toinen meistä näkee toisen kuolevan.</p><p>Anna kiskaisi aseen hänen käsistään, ja sanoi itsekkäästi:</p><p>--- Minä ensin.</p><p class=" stretch-last-line ">He katsoivat toisiinsa vielä kerran… Oi, tuolla</p></div> </div>
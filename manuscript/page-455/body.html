<div class="leaf flex"><div class="inner justify"><p class="no-indent  ">syö. Tyhjyys häntä pyydystää, ja Jumala murskaa sen. Ja taistelun tahti on kaikkeuden korkein harmonia. Se harmonia ei ole tehty kuolevaisia korviasi varten. Tyydy siihen, että vain tiedät sen olevan olemassa. Täytä tyynesti tehtäväsi, ja jätä muu Jumalan huomaan.</p><p>--- Minulla ei ole enää voimaa.</p><p>--- Laula niille, jotka ovat väkeviä.</p><p>--- Ääneni on sortunut.</p><p>--- Rukoile.</p><p>--- Sydämeni on tahrattu.</p><p>--- Tempaa se pois. Ota minun sydämeni.</p><p>--- Herra, helppoa olisi unohtaa itsensä, heittää pois kuollut sielunsa.<br>Mutta voiko hyljätä ystävä-vainajat, unohtaa heidät, minulle rakkaat?</p><p>--- Jätä kuolleet kuolleen sielusi mukana. Sinä löydät ne uudestaan minun elävän sieluni keralla.</p><p>--- Oi sinä, joka minut hylkäsit, jätätkö minut vielä?</p></div> </div>
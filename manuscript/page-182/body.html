<div class="leaf flex"><div class="inner justify"><p>--- Ei kerrassaan mitään, vastasi Christophe. Porskutan vain vettä houkutellakseni kaloja luokse.</p><p>--- Aiotko kirjoittaa tuon?</p><p>--- Tuon? Minkä tuon?</p><p>--- Tuon, mitä soitit.</p><p>--- Ja mitä minä soitin? En muista sitä enää.</p><p>--- Mutta mitä sinä silloin ajattelit?</p><p>--- En tiedä, virkkoi Christophe painaen kädellään otsaansa.</p><p>Hän alkoi jälleen kirjoittaa. Hiljaisuus palasi ystävysten huoneeseen, Olivier katseli taas Christophea. Christophe tunsi pinnassaan sen katseen; ja hän kääntyi ystävänsä puoleen. Ystävän silmissä oli niin hellä ilme!</p><p>--- Laiskuri! sanoi Christophe iloisesti. Olivier huokasi.</p><p>--- Mikä sinulla on? kysyi Christophe.</p><p class=" stretch-last-line ">--- Oi, Christophe! Kun tietää, että sinussa, tuossa aivan lähellä minua, on niin paljon rikkauksia, joita</p></div> </div>
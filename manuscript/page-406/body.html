<div class="leaf flex"><div class="inner justify"><p>--- Ei enää! rukoili Christophe. Anna käski:</p><p>--- Patruunat!</p><p>Christophe antoi. Anna tarkasteli niitä, otti yhden, työnsi sen revolveriin, yhä vavisten, painoi uudestaan aseen rintaansa kohti ja vetäisi.</p><p>--- Revolveri petti jälleen.</p><p>Anna heitti sen käsistään lattialle.</p><p>--- Oh, tämä on, tämä on liikaa! huudahti hän. <em>Hän</em> ei tahdo antaa minun kuolla.</p><p>Hän vääntelehti vuoteessaan; hän oli kuin hullu. Christophe tahtoi lähestyä häntä, Anna työnsi hänet luotaan, huutaen vimmasta. Viimein hänelle tuli hermokohtaus. Christophe jäi hänen luokseen aamunhämärään asti. Lopulta Anna rauhoittui; mutta hän tuskin hengitti: makasi silmät ummessa, otsa ja poskien pingoittunut hipiä sinertävän kalpeana: hän oli kuin kuollut.</p><p class=" stretch-last-line ">Christophe korjaili vuodetta, etsi maasta revolverin,</p></div> </div>
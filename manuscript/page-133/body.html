<div class="leaf flex"><div class="inner justify"><p class="no-indent  ">hänelle Tolstoin <em>Lapsuuden muistoja</em>. Hän ei näyttänyt niistä välittävän; hän sanoi:</p><p>--- Kyllä, niin se on, se on selvä.</p><p>Eikä hän ymmärtänyt, minkä tähden nähtiin sellaista vaivaa, että kirjoitettiin moisista tavallisista asioista…</p><p>--- Pikku poika nyt on vain poika, sanoi hän halveksivasti.</p><p class=" stretch-last-line ">Sen herkempi ei hän ollut historian mielenkiintoisille asioille; tiede ikävystytti häntä; se oli hänelle ikäänkuin kauniin sadun kuivaa alkulausetta, sadun, jossa näkymättömät voimat palvelivat ihmistä aivan kuin hirvittävät ja kukistetut haltiat. Minkätähden tarjottiin niin paljon selvityksiä? Kun on löytynyt jotain, eihän ole tarpeen sanoa, miten se on löytynyt, vaan ainoastaan, että se on löytynyt. Ajatusten analyysi on porvarillista ylellisyyttä. Rahvaan henki jälleen vaatii synteesiä, valmiita ajatuksia, hyviä tai pahoja, mieluummin pahoja kuin hyviä, aina kuitenkin</p></div> </div>
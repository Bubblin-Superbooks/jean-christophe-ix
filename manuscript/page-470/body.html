<div class="leaf flex"><div class="inner justify"><p class="no-indent  ">uutisesta: menneisyys oli hänelle kuollutta, hänen omat teoksensa eivät liikuttaneet häntä enää. Arvostelijan pyynnöstä näytti Christophe hänelle, mitä hän oli äskettäin kirjoittanut. Mies ei ymmärtänyt näitä hänen töitään laisinkaan. Hän luuli, että Christophe oli tullut hulluksi.</p><p>--- Ei melodiaa, ei tahtia, ei teemakehittelyä; ydin jollakin tavoin höllää, sulaa ainesta, joka ei ole jähmettynyt, vaan liikehtii kaikkiin muotoihin eikä asetu mihinkään; tämä ei muistuta mitään entistä: kaikki on kuin valon välkähdyksiä kaaoksen keskeltä.</p><p>Christophe hymyili:</p><p>--- Sitä se suunnilleen onkin, sanoi hän. "<em>Kaaoksen silmät, jotka kiiltävät järjestyksen harson läpi…</em>"</p><p>Mutta arvostelija ei ymmärtänyt tätä Novaliksan lauselmaa.</p><p>(— Hän on tullut tyhjäksi, ajatteli hän.)</p><p class=" stretch-last-line ">Christophe ei koettanutkaan tehdä itseään</p></div> </div>
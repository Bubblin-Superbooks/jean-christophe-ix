<div class="leaf flex"><div class="inner justify"><h4>Ensimäinen Osa</h4><p class="  start-chapter">Sydämessä rauha. Tuulet seisoivat. Ilma oli liikkumaton…</p><p>Christophe oli tyyni; hän oli täynnä lepoa. Oli jollakin tavoin ylpeä siitä, että oli sen saavuttanut. Ja pohjaltaan hän oli siitä alakuloinenkin. Hän ihmetteli tällaista hiljaisuutta. Intohimot olivat uinahtaneet; hän luuli vilpittömästi, etteivät ne enää heräisikään.</p><p class=" stretch-last-line ">Christophen suuri, hieman alkeellinen voima hervahti uneen, kun se oli joutilaana ja kun sillä ei ollut mitään esinettä, johon kohdistua. Pohjalla tuntui salainen tyhjyys. Kätkössä jokin: "mitä varten"; ehkäpä</p></div> </div>
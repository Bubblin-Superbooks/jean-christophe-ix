<div class="leaf flex"><div class="inner justify"><p class="no-indent  ">keskenään:</p><p>--- "Pitäisi olla sopuisampia; ei maksanut vaivaa panna pahakseen niin vähästä…"</p><p>Hän ei kummastellut, ettei mikään, mitä hän sanoi, auttanut…</p><p>--- "Niinhän se on. Aina me ihmiset kiusaamme toisiamme…"</p><p>Hänen luonteensa pääpiirre oli kansanomainen huolettomuus, johon onnettomuudet eivät tunnu pystyvän. Hän oli kyllä saanut osansa niistä. Kolme kuukautta sitten oli häneltä kuollut viisitoista-vuotias poika, jota hän oli rakastanut kovasti; se tapaus oli tuonut hänelle syvän surun; mutta nykyään oli hän jälleen toimelias ja hilpeä. Hän virkkoi:</p><p>--- "Jos sitä rupeaisi ajattelemaan, niin ei enää voisi elää."</p><p class=" stretch-last-line ">Eikä hän sitä enää ajatellutkaan. Tähän ei ollut syynä itsekkyys. Hän ei voinut olla muunlainen. Hänellä oli</p></div> </div>
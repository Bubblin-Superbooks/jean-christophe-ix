<div class="leaf flex"><div class="inner justify"><p>--- Christophe, toisti Braun: (hänen äänensä vapisi), — tiedätkö, mikä hänellä on?</p><p>Christophe tunsi sydämessään vihlaisun; vähään aikaan ei hän vastannut.<br>Braun katseli häneen arasti; hyvin nopeasti hän selitteli:</p><p>--- Sinä näet hänet usein. Hän luottaa sinuun… Christophe oli suutelemaisillaan Braunin käsiä, pyytämäisillään häneltä anteeksi. Braun näki Christophen tyrmistyneet kasvot; ja kohta hän kauhistui itse, ei tahtonut nähdä enempää. Hänen silmänsä rukoilivat Christophea, hän soperteli, sanoi puuskaisemalla:</p><p>--- Ei, sinä et siis tiedä mitään? Christophe vastasi murtuneena:</p><p>--- En tiedä.</p><p class=" stretch-last-line ">Oi, miten on tuskallista, kun ei saa tuomita itseään, nöyrtyä tomuun, koska raatelisi siten loukkaamansa ihmisen sydäntä! Miten on tuskallista, ettei voi puhua</p></div> </div>
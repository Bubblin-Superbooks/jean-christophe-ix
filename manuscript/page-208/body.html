<div class="leaf flex"><div class="inner justify"><p>Helpompi sanoa kuin tehdä. Jos Christophe saisi tietää, että Olivier oli kuolemaisillaan, tulisi hän hulluksi vihasta, hän tappaisi muita ja antaisi itsensä tappaa! Manasse sanoi Bernardille:</p><p>--- Jos hän ei lähde heti paikalla, on hän tuhon oma. Minä vien hänet väkisin.</p><p>--- Millä tavoin?</p><p>--- Canet on tuossa, hänen autonsa on tuolla kadun kulmassa.</p><p>--- Mutta… anteeksi, tuota noin… sanoi Canet ymmällään.</p><p>--- Sinä saatat hänet Larochen asemalle, jatkoi Manasse. Te joudutte parhaiksi Pontarlier'hen lähtevälle pikajunalle. Sinä työnnät hänet menemään Sveitsiin.</p><p>--- Siihen hän ei suostu.</p><p>--- Suostuu. Minä sanon hänelle, että Jeannin tulee hänen perästään, että hän on jo lähtenyt.</p><p class=" stretch-last-line ">Välittämättä Canet'n huomautuksista meni Manasse</p></div> </div>